<!DOCTYPE html>
<html lang="pl-PL">
  <head>
    <meta charset="utf-8" />
    
    <meta name="viewport" content="width=device-width, initial-scale=0.8" />
    <meta name="keywords" content="Aikido, POA, Polska Organizacja Aikido, Polish Aikido Organization, Toyoda, Germanov" />
    <meta name="description" content="Polska Organizacja Aikido" />
    <meta name="author" content="Gotar Oskar Szrajer - http://gotar.info" />
    
    <link rel="canonical" href="https://aikido-polska.eu/biografie/ostrowski.html" />
    
    <meta property="og:title" content="Polska Organizacja Aikido" />
    <meta property="og:description" content="Polska Organizacja Aikido" />
    <meta property="og:type" content="website" />
    <meta property="og:url" content="https://aikido-polska.eu/biografie/ostrowski.html" />
    <meta property="og:image" content="https://aikido-polska.eu/assets/images/toyoda.svg" />
    
    <link rel="apple-touch-icon" sizes="180x180" href="/apple-touch-icon.png" />
    <link rel="icon" type="image/png" sizes="32x32" href="/favicon-32x32.png" />
    <link rel="icon" type="image/png" sizes="16x16" href="/favicon-16x16.png" />
    <link rel="manifest" href="/site.webmanifest" />
    <link rel="mask-icon" href="/safari-pinned-tab.svg" color="#cd3333" />
    <meta name="msapplication-TileColor" content="#ffffff" />
    <meta name="theme-color" content="#ffffff" />
    
    <link rel="dns-prefetch" href="//fonts.googleapis.com" />
    <link href="https://fonts.googleapis.com/css?family=Lato" rel="stylesheet" />
    <link rel="stylesheet" type="text/css" href="/assets/style.css?v=1768469924" />
    
    <title>Polska Organizacja Aikido</title>
  </head>
  <body>
    <nav>
      <div class="nav-container">
  <a class="logo" href="/">
    <img src="/assets/images/toyoda.svg" alt="POA Logo" />
    <span>Polska Organizacja Aikido</span>
  </a>

  <input id="nav-toggle" type="checkbox" />
  <label class="nav-toggle-label" for="nav-toggle">
    <span></span>
  </label>

  <div class="nav-menu">
    <div class="dropdown">
      <input class="dropdown-toggle" id="dropdown-1" type="checkbox" />
      <label class="dropdown-label" for="dropdown-1">Aikido</label>
      <div class="dropdown-content">
        <a href="/aikido/czym_jest.html">Czym jest Aikido?</a>
        <a href="/aikido/historia.html">Historia</a>
        <a href="/aikido/korzysci.html">Korzyści z treningu</a>
        <a href="/slowniczek.html">Słowniczek</a>
      </div>
    </div>

    <div class="dropdown">
      <input class="dropdown-toggle" id="dropdown-2" type="checkbox" />
      <label class="dropdown-label" for="dropdown-2">Dla Trenujących</label>
      <div class="dropdown-content">
        <a href="/aikido/dla_poczatkujacych.html">Dla Początkujących</a>
        <a href="/aikido/aiki_taiso.html">Aiki Taiso - Ćwiczenia</a>
        <a href="/aikido/reishiki.html">Reishiki - Etykieta</a>
        <a href="/wymagania_egzaminacyjne/kyu.html">Stopnie Kyu</a>
        <a href="/wymagania_egzaminacyjne/dan.html">Stopnie Dan</a>
      </div>
    </div>

    <div class="dropdown">
      <input class="dropdown-toggle" id="dropdown-3" type="checkbox" />
      <label class="dropdown-label" for="dropdown-3">Linia Przekazu</label>
      <div class="dropdown-content">
        <a href="/lineage.html">Linia przekazu</a>
        <a href="/yudansha.html">Yudansha - Czarne Pasy</a>
        <div class="dropdown-section">Mistrzowie</div>
        <a href="/biografie/o-sensei.html">O-Sensei Morihei Ueshiba</a>
        <a href="/biografie/kisshomaru.html">Kisshomaru Ueshiba</a>
        <a href="/biografie/moriteru.html">Moriteru Ueshiba</a>
        <a href="/biografie/mitsuteru.html">Mitsuteru Ueshiba</a>
        <a href="/biografie/toyoda.html">Fumio Toyoda</a>
        <a href="/biografie/germanov.html">Edward Germanov</a>
        <a href="/biografie/ostrowski.html">Jacek Ostrowski</a>
        <a href="/biografie/szrajer.html">Oskar Szrajer</a>
      </div>
    </div>

    <a class="nav-link" href="/wydarzenia/2026.html">Wydarzenia 2026</a>
    <a class="nav-link" href="/kontakt.html">Kontakt</a>
  </div>

  <a class="nav-link lang-switcher" href="/en/" title="English">EN</a>
</div>

    </nav>
    <main>
      

<div class="content">
  <div class="article">
    <h1>Biografie mistrzów</h1>
    <h2>Sensei Jacek Ostrowski - 5 dan Aikido Aikikai</h2>
    <h3 class="memorial">In Memoriam (1972-2024)</h3>

    <p><img src="/assets/images/ostrowski/ostrowski2.jpg" alt="Sensei Jacek Ostrowski"></p>

    <p>
      Sensei Jacek Ostrowski urodził się 8 września 1972 roku w Krotoszynie. Odszedł nagle 7 maja 2024 roku w wieku 52 lat, pozostawiając ogromną pustkę w polskim świecie sztuk walki.
    </p>

    <h3>Początki drogi wojownika</h3>

    <p>
      W wieku 12 lat miał pierwsze kontakty ze sportami i sztukami walki, zaczynając przygodę od zapasów, a później karate kyokushin kai i jujitsu. W 1991 roku rozpoczął służbę w Marynarce Wojennej w Gdyni, gdzie po raz pierwszy uczestniczył w treningach Aikido.
    </p>

    <p>
      Regularnie treningi rozpoczął jesienią 1992 roku w Trójmiejskim Wojskowym Klubie Sportowym "FLOTA" u pierwszego Sensei M. Siejka w Polskiej Federacji Aikido. Tam również trenował w Wadokan Dojo w Gdyni pod okiem Sensei Tomasza Tyszki, gdzie spotkał młodego Oskara Szrajera i wielu innych aikidoków, z którymi dzielił pierwsze kroki na tatami.
    </p>

    <h3>Spotkanie z Shihan Fumio Toyoda</h3>

    <p>
      W 1997 roku, będąc uczestnikiem jednego ze staży organizowanych przez Sensei Tomasza Krzyżanowskiego (wówczas 3 dan Aikido Aikikai, Prezes A.A.I-Polska), poznał Aikido w wykonaniu Shihana Fumio Toyody - 6 dan Aikido Aikikai, President A.A.A./A.A.I. To spotkanie zdecydowało o jego dalszej drodze Aikido.
    </p>

    <p><img src="/assets/images/ostrowski/ostrowski1.jpg" alt="Sensei Jacek Ostrowski podczas treningu"></p>

    <h3>Założenie Sesshinkan Dojo</h3>

    <p>
      W 2003 roku wraz ze Sławomirem Orłowskim i Oskarem Szrajer otworzył własne dojo - Sesshinkan Dojo przy WKS "FLOTA" i AMW w Gdyni. W tym samym roku został promowany na 1 dan Aikido przez Sensei J. Nakayama.
    </p>

    <p>
      Po śmierci Shihana Toyody, chcąc iść dalej w zgodzie z jego drogą, nawiązał współpracę z Sensei Edwardem Petkov Germanov - Prezesem B.A.A., przedstawicielem rodziny Toyoda, i został jego przedstawicielem w Polsce.
    </p>

    <h3>Rozwój i osiągnięcia</h3>

    <p>
      Na początku 2006 roku został promowany na 2 dan Aikido Aikikai przez Sensei Germanov. W latach 2007-2008 Sensei Jacek z grupą instruktorów Sesshinkan Dojo założył i zarejestrował stowarzyszenie pod nazwą Polska Organizacja Aikido, kontynuując drogę Shihana Toyody.
    </p>

    <p>
      Z początkiem 2008 roku wraz z Sensei Orłowskim wziął udział w ciężkim programie Uchideshi w Hombu dojo B.A.A. pod okiem Sensei Germanov (5 dan Aikido), a w marcu 2008 roku zdał pomyślnie kolejny stopień - 3 dan Aikido Aikikai.
    </p>

    <h3>Jujutsu i służby mundurowe</h3>

    <p>
      W 1997 roku wraz z Sensei Jackiem Świąda, ćwicząc i prowadząc równolegle sekcje Jujitsu/Jujutsu w Gdyni, zostali przyjęci w poczet instruktorów Polskiego Związku Instruktorów Służb Mundurowych. Współpracował ze światowej klasy mistrzami tradycyjnych sztuk walki, m.in. z soke Antonio Garcia (10 dan), Terry Wengrove (10 dan), shihanem Dariuszem Otockim (7 dan), Markiem Pantkowskim (6 dan), Krzysztofem Jankowiakiem (9 dan), Grzegorzem Krauze (7 dan), Przemysławem Burzyńskim (4 dan) oraz wieloma innymi znanymi postaciami świata Budo.
    </p>

    <p>
      W 2005 roku zdał pomyślnie egzamin na 1 dan Jujutsu Hakko Denshin-ryu, w tym samym czasie został promowany na 1 dan Combat-Jujitsu PZISM. W 2007 roku uczestniczył w programie Yudansha w Hombu dojo Jujutsu Hakko Denshin-ryu Kokodo Renmei pod okiem soke Antonio Garcia (10 dan) i zdał pomyślnie egzamin na 2 dan Jujutsu Hakko Denshin-ryu.
    </p>

    <h3>Ostatnie lata i dziedzictwo</h3>

    <p>
      Sensei Jacek Ostrowski pełnił funkcję Prezesa Polskiej Organizacji Aikido oraz Raciborskiego Ośrodka Aikido. Był przedstawicielem regionalnym na województwo Śląskie i Pomorskie Polskiego Związku Instruktorów Służb Mundurowych, prowadząc regularne zajęcia z dziećmi, młodzieżą, dorosłymi oraz służbami mundurowymi w rodzinnym Raciborzu oraz w wielu miastach w Polsce i zagranicą, organizując staże i zgrupowania krajowe i międzynarodowe ze światowej klasy mistrzami.
    </p>

    <p>
      Posiadał następujące stopnie mistrzowskie:
    </p>
    <ul>
      <li>Shihan Jujutsu - 6 dan</li>
      <li>Sensei Aikido Aikikai - 5 dan</li>
      <li>Taiho-jutsu - 5 dan</li>
      <li>Jujutsu Hakko Denshin-ryu - 4 dan</li>
    </ul>

    <p>
      Poza sztukami walki, Sensei Ostrowski był założycielem centrum nurkowego Blue Diving oraz organizatorem festiwalu Budo Gala w Raciborzu. Pracował jako instruktor w Akademii Nauk Stosowanych w Raciborzu.
    </p>

    <blockquote class="memorial">
      Sensei Jacek Ostrowski odszedł nagle 7 maja 2024 roku, wracając z wyprawy nurkowej do Chorwacji. Jego dziedzictwo żyje w sercach wszystkich, których uczył i inspirował. Pozostawił po sobie nie tylko uczniów i organizację, ale przede wszystkim wzór niezłomnego ducha wojownika i oddania sztuce Aikido według tradycji Shihana Fumio Toyody.
    </blockquote>

    <p class="signature">
      <em>Spoczywaj w pokoju, Sensei.</em>
    </p>
  </div>
</div>

    </main>
  </body>
</html>
