- page_title "Biografie mistrzów - Sensei Edward Germanov"

.content
  .article

    h1 Biografie mistrzów
    h2 Sensei Edward Germanov

    p: img src="/assets/images/germanov/germanov.jpg"
    p Sensei Edward Germanov urodził się 5 Maja 1966r. w Sofii, Bugaria. Sztuki walki ćwiczy od 1980 roku. Na początku Kyoku shin kai Karate później Judo aż w 1986r. rozpoczął treningi Aikido.
    p Jego pierwszym nauczycielem był Sensei Petko Petkov, a następnie kontynuował treningi pod okiem Sensei Georgy Penev (Sensei Penev sprowadził Aikido do Bułgarii).
    p Od roku 1990 Sensei Germanov rozpoczał trening pod okiem Shihan Toyoda, podążając za nim po Europie, USA i Japonii. W 1990 roku również zakłada  BAA (Bulgarian Aikido Association) której pozostaje szefem i głównym instruktorem.
    p W 1997r. jako pierwszy uczeń i Uchideshi Shihan Toyoda uzyskał stopień 4dan. Rok później w 1998r. odbył ciężki trening Zen w klasztorze Cho Zen Ji na Hawajach. W tym samym roku Germanov Sensei ćwiczył pod okiem Doshu Moriteru Ueshiba w Aikikai Hombu dojo Tokyo oraz u Shihan Kobayashi biorąc również udział w ,,XXXVI All Japan Aikido Demonstration'' w Budokan, Tokyo.
    p Po śmierci swojego nauczyciela Shihan Toyoda, postanowił kontynuować jego drogę i nauczać jej na całym świecie, m.in.: w Serbii, Polsce, Litwie, Czechach, Słowenii, Węgrzech, Słowacji, Grecji, UAE (Dubaj i Oman), Cyprze, Tunezji czy Stanach Zjednoczonych.
    p Od 2001r. Sensei Germanov ćwiczy też grappling i MMA (Mieszane Style Walki) pod okiem Sensei Gokor Chivichyan, od którego otrzymuje stopnień 5dan w tym systemie.
    p Poza tym Sensei Germanov ćwiczy również Shodo (kaligrafia japońska), najpierw pod okiem Shihan Toyoda, a obecnie Shihan Tajiri oraz Zen pod okiem Tenzan Gensho Rokoji (Buddyjskie imię Shihan Fumio Toyoda) oraz Hosokawa Roshi. Obecnie sam jest wyświęconym kapłanem Zen i sukcesorem Dharmy.
    p W 2009r. Sensei Germanov zakłada ,,Tendokan International'' (częścią tej organizacji jest nasza organizacja &ndash; POA) której zostaje prezydentem. Jest to niezależna organizacja podlegająca bezpośrednio pod Hombu Dojo, której celem jest propagowanie Aikido na całym świecie w duchu nauczania Shihan Toyoda.
    p Dziś Sensei Gemanov posiada stopień 6dan i spotkać go można na corocznych seminariach w Polsce, jak i wielu innych wszędzie na świecie.
    p: img src="/assets/images/germanov/germanov2.jpg"
